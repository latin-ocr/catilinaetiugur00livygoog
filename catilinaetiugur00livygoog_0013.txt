PRAEFATIO.

Cum Salustii libros quotannis interpretemur disci-
pulis Gfflnasii Turicensis, alii autem aliis exemplis, et
interdum pessimis, non sine magno ipsorum incommodo
magistrique taedio* adhuc uti soliti sint, post ingratis-
simam decennii experientiam unum idemque cunctis
commendare ac proponere satius tandem visum est.
Quo in proposito exsequendo, sedulo inter se compa-
ratis· Gerlachii et Kritzii curis, de utriusque sententia
singulis in locis iudicium integrum atque ab omni par-
tium studio liberum exercere conatus sum, modo hunc,
modo illum, aliquoties etiam alias codicum auctoritates
ab ambobus reiectas ita secutuS, quemadmodum sensus
scriptori-s eiusque consuetudo requirere videbatur. Ra-
tiones quidem perpetui huius delectus ideo addi non
licuisse, quod libellus ipse parvus esse parvoque pre-
tio vendi debebat, sane doleo. Quod autem praeterea
addidi integram varietatem editionis victorianae longe
rarissimae (Florentiae. Μ. D. LXXVI. 8⁰.), idcirco feci,
quod criticis denuo proponere volebam Salustii scripta,
qualia ante Gruterum, vel si hunc respicere minus
dignentur, ante Gortium huiusque egregios correctores,
Basileensem alterum, alterum Erfurtensem‚ volgo lege—

